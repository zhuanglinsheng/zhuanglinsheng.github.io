---
layout: post
title: "纸檀风月集，2023"
use_math: false
lang: zh
tags: poem
desc: 2023年已过，总要留点纪念。这里干脆封存一下2022-2023年写的十几首古体诗
---

<br><br>

原注：

> 之前陆续在微博上发了点小诗，我希望能把这些淫词艳曲集在一起，变成一个靡靡之音大全。取名《纸檀风月集》，意为“只谈风月，不问世事”。
>
> 现在写这类题材的应该不多了，毕竟非为言志，格调不高，难登大雅。且集中所用词句，多为陈词滥调，并无太多新意，唯独韵是新的。所描所载，皆为虚假，如镜花水月、梦幻泡影，概古人情事之再现也。

<br><br>

《琵琶》

银屏琵琶冷如霜，一片眸深半月光。

雁去痴情红豆撒，相逢黄叶入秋窗。

<br><br>

《琴丝》

游园一曲落深红，指上银钩柱上浓。

莫道琴丝伤寸许，春宵宴罢几人重?

<br><br>

《枯柳》

梧桐井底柳千条，莫忆双成待玉霄。

但乞枯枝零落远，江流一叶伴君艄。

<br><br>

《画屏》

寂静空楼月上迟，去年今夜画屏时。

同生莲子心相印，根茎荷花两不知。

<br><br>

《春衫》

瓦上秋霜月上弦，佳期过梦似流年。

春衫不改同心扣，故作初时共枕眠。

<br><br>

《椒房》

一段白绫万念休，当年鬓鬒绕垂旒。

椒房不似金屋冷，碧玉清辉落上头。

<br><br>

《花窗二首、其一》

小筑花窗夜未休，明灯一盏缀金裘。

懒起清风撩鬓角，话别枝鹊吊眉头。

<br><br>

《花窗二首、其二》

莫道君心夜夜心，花笺旧句未传情。

西门向使城头过，遥见窗前一盏明。

<br><br>

《晓山》

故事纷杂梦已轻，鸡声残月晓山行。

霜花不必春花赏，败叶多于绿叶情。

<br><br>

《春庭草》

春庭草，秋宫叶。似欢声，如笑靥。

声去铃铃金络脑，眼前忽见乌丝屧。

春池藻，秋雨潦，飘蓬一缕孤魂老。

云边征雁向南飞，迢迢无处衣鲁缟。

<br><br>

《燕雀》

燕雀相期入画梁，金屋无赖怨辽阳。

霜梨红枣牵丝短，翠玉珍珠寡味长。

<br><br>

《无题》

迢递星辰暗玉台，桂堂心字半成灰。

可怜香断根犹在，此夜风窗落絮堆。

<br><br>

《所历》

渡外江天远，寒山客路长。

疾风归越鸟，孤棹入斜阳。

月起昏鸦晚，帆升暮翳翔。

船夫询就所，落魄在他乡。

<br><br>

《雁门关》

风劲鬼哭月如斗，黑烟扑面成苍狗。

两峰徘徊孤雁出，相随一骑滚石走。

雁过山河表里宁，尸横塞上膏野韭。

天京城下洞门开，此地持节凭太守。

<br><br>

